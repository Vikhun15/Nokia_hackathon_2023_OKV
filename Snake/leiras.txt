1.	Snake
A kígyós videójátékok a kezdetektől nagy népszerűségnek örvendenek, az első változatot még 1976-ban hozták létre. A feladatod, hogy egy hasonló játékot hozz létre, amiben egy kis pitont kell irányítanod. Hogy a pitonod életszerűen viselkedjen, a legideálisabb, ha a Python programozási nyelvet használod :-).
Az alábbi szabályokat vedd figyelembe a játék elkészítésekor:
•	a játék egy 60 x 30-as pályán játszódik, ez az a tér, ahol a piton mozoghat,
•	a pitonod egy “@” karakterrel keltsd életre, amit a játék indulásakor egy véletlenszerű ponton helyezz el a pályán,
•	a pálya szélét (a játéktéren kívül) kerítés védi, amit a “*” karakterrel jeleníts meg,
•	amikor a játék elindul, rajzold ki a pályát minden elemmel együtt, és jelenítsd meg a “Hova?” feliratot, amivel a pitonunk kérdezi a játékostól, hogy mit csináljon,
•	a pitonnal magyarul kell tudnunk beszélgetni, de csak az alábbi szavakat kell megtanulnia és megértenie:
o	balra
o	jobbra
o	fel
o	le
o	meguntam
•	a “meguntam” szóra jelezzük, hogy elegünk lett a játékból és ideje pihenni menni (befejezhetjük a program futását),
•	a többi szóra értelemszerűen a megfelelő mozgást kell végrehajtatni a pitonunkkal,
•	egyéb utasítást nem kell értelmezni,
•	ha a piton hozzáér a kerítéshez, hagyjuk vele abba a játékot (befejezhetjük a program futását),
•	mielőtt a játékod kilép, illedelmesen köszönjünk el a kis pitontól a “Most ennyi volt, szép napot!” felirattal.
