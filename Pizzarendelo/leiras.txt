A pizzarendelés sokunk napi tevékenysége. Mivel nem mindig ugyanazt fogyasztjuk, ezért a kiválasztás néha nehézkes: a pizzabolt listáját elő kell keresni, végig kell gondolnunk, hogy épp mit szeretnénk, esetleg plusz feltéteket kérnünk, akár innivalót is rendelnénk. Ez akár 10 percig is tarthat, miközben gyomrunk már szaporán korog.
A pizzarendelést azonban el lehet készíteni chatbot segítségével is, ahol elég annyival kezdeni, hogy sonkás, kukoricás hagymás pizzát szeretnék, majd a bot 2-3 további kérdés segítségével finomítja a pontos rendelést.
A feladat egy pizzarendelő chatbot implementációja Pythonban, ami írott emberi nyelven kommunikál a rendelővel egy egyszerű felületen és a rendelés végén előáll egy rendelési állomány, amiben benne vannak a megrendelt tételek és a végső ár. A választék másodlagos (2-3 pizza, 2-3 plusz feltét, 2-3 innivaló elegendő).
